---
layout: post
title: "Sanlasıwǵa tayyar bolmaǵan qaraqalpaq tili"
description: "test ets"
date: 2026-01-16
tags: [til, rawajlanıw]
---

Sanlı qurılmalar búginimizdiń ajralmas bólegi, bunı hesh kim aytpasada ózimiz júdá jaqsı túsinemiz. Hár bir mámleket, hár bir millet sanlasıw háreketinde. Usı qatarda qaraqalpaq tilin sanlastırıwǵada háreket qılınıp atır(ǵan shıǵar).

Bul maqalada (yamasa ápiwayı postta) qaraqalpaq tiliniń sanlasıwına zıyan tiygizip atırǵan faktorlar haqqında, programmist esabında pikirimdi bildirejaqpan.

---

Basınan baslayıq! Til qashan jaratıladı? Adamlar óz-ara pikir, maǵlıwmat hám tájribe almasıwı ushın ulıwmalıq kommunikaciya quralı bolıwı kerek. Adamlar jaǵdayında bul - dawıs, belgiler yamasa qol hám dene háreketi bolıwı múmkin. Dawıs arqalı kommunikaciyaǵa - til, belgiler arqalı kommunikaciyaǵa - eroglif yamasa álipbe mısal boladı.

Til jaratılǵannan keyin saqalanıp qalıwı ushın paydalanıwshı ortalıq bolıwı hám áwladtan-áwladqa ótiwi, rawajlanıw ushın bolsa zamanagóy talaplarǵa maslasıwı kerek.

Qaraqalpaq tili jaǵdayında paydalanıwshı ortalıq bar, áwladtan-áwladqa ótip atır. Bir qaraǵanda saqlanıp qalıw boyınsha mashqala joqtay. Haqıyqatında da sondayma? Menińshe YAQ! Zamanagóy talaplar itibarsız qalıp baratır. Meni sógiwge asıqpań, maqala dawamında hár bir gápimdi túsindirip ketemen.

---

Joqarda aytqanımday til zamangóy talaplarǵa juwap beriwi kerek, yaǵniy:
 - Texnologiya talapları
 - Ilim-pán hám texnologiya ushın terminologiya
 - Tálim tili bolıwı

Eń áhmiyetlisi texnologiya talapları. Ol haqqında tómenlewde kóplew sóylesemiz. Házir sóz qorı boyınsha qısqasha.

---

Qaraqalpaq tiliniń sóz qorı keńeyiwden toqtadı desem qátelespeymen. Hesh qaysı taraw qurı turǵan joq, jańa oylap tabılıwlar bolǵan sayın jańa sózler payda bolıp atır. Podcast, trend, dashboard, challenge, benchmark h.t.b sózlerdi kórip júrgen shıǵarsız. Bulardıń barlıǵın awdarmalaw kerek… "húrmetli", "miynetsúygish" tilshilerimiz ne menen shuǵıllanıp atırsızlar!?

Til - ilim-pándegi túsiniklerdi ańlata alıwı kerek. AyTi, medecina, ekomika sıyaqlı tarawlarda jańalıqlar dım kóp. Solardı awdarmalaw, terminlerdi maslastırıw kerek.
Tálim beriw de áhmiyetli. Matematika, fizika, filosofiya hám kompyuter ilimli sıyaqlı pánler kishi emes. Ol pánler de jańa sóz qosıwdı talap etiwi múmkin.

Qullası, maslasıwshańlıqtı asırıw ushın, jańa sózlerdi qosıw, kerek bolsa qaǵıydalardı qayta kórip shıǵıw lazım.

---

Endi eń-eń-eń awırı - texnologiyalıq talap. 
Qálegen til tiri qalıwdı qálese texnologiyalarǵa kirip barıwı kerek. Bolmasa shette qalıp ketiwi anıq. Klaviyatura, orfografiyalıq qáteliklerdi anıqlawshı hám sesten-tekstke/tekstten-seske ótkeretuǵın programmalar, elektron awdarmashılar kerek.

Joqarda sanap ótilgen joybarlardı waqıt ótip, asıqpay, birim-birim isleyberiwge boladı. Biraq qaraqalpaq tiliniń álipbesinde mashqalalar kóp. Úlkenlew bir zat islep qoymay turıp álipbeni durıslawdı usınıs etken bolar edim. Sebebi, rastanda júdá qımbatqa túsetuǵın qátelikler bar.

Máselen, "Á", "Ó", "Ú" háriplerimiz qáte. Nege? Sebebi túrkiy tiller standartı boyınsha "Ä", "Ö", "Ü" háripleri tańlanıwı kerek edi. "Ǵ"nıń ornına "Ğ" paydalanılıwı kerek edi. Sebebi ~90% shriftlarda Ǵ belgisi joq, sol sebepli tekstte bir ózi basqasha bolıp kóriniwi, yamasa ornına "□" belgisi turıwı múmkin. "Ń" háribin de durıs tańlanǵan dey almayman, ornına "Ñ" yamasa "Ň" tańlansa durıslaw bolatuǵın edi. 

Eń úlken qáte "Í" háribi menen. Standart boyınsha "Í"nıń kishi háribi "í" bolıwı kerek, biraq bizdiń álipbede "ı" paydalanılǵan. Sonıń ushın mudamı passport hám bank kartalarında qáte jazıladı. Bazı waqıtları mámleketlik saytlardıń bazasında da qáte saqlanıwı múmkin.
